Jeden doktor na stáži navštívil miesto nazývané honosne - mentálny inštitút a
pýta sa jedného pacienta:
- Ako ste sa sem dostali? Aká je povaha vašej choroby?
- No, začalo to tým, že som sa oženil. To som nikdy nemal robiť.
Vzal som si totiž jednu vdovu, čo mala dospelú dcéru, ktorá sa teda stala mojou
nevlastnou dcérou. Keď prišiel na návštevu môj otec, tak sa do nej zamiloval a
potom sa s ňou oženil, takže moja nevlastná dcéra teraz bola mojou nevlastnou
matkou. Potom sa mojej žene narodil syn, ktorý bol samozrejme tiež otcov švagor,
pretože to bol brat jeho manželky. No, ako som vám hovoril, moja nevlastná dcéra
bola tiež moja nevlastná matka, takže jej malý brat bol teraz i mojím strýkom.
No a z toho tiež vyplýva, že moja žena, ktorá je matkou mojej nevlastnej matky,
je tiež mojou babičkou a ja som jej vnuk. Ale to nie je všetko. Pretože mám za
ženu nevlastnú babičku, nie som len jej manžel a vnuk, ale som tiež svoj dedko.
Teraz už chápete, prečo som tu?
Zo života