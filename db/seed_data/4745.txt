Bol som riaditeľom jedného veľkého koncernového podniku. Kávu mi varila sexi
sekretárka, do práce som jazdil Tatrou 613. Raz za mnou prišli, aby som zaplatil
5 000 korún na pohreb člena ÚV KSČ. Povedal som, že za 5000 pochovám celý ÚV
sám.
Od tej doby som pracoval ako riaditeľ malého podniku. Kávu mi varila stará
sekretárka, do práce som jazdil Tatrou 603. Raz mi vyčítali, že som nebol na
poslednej schôdzi KSČ. Povedal som, že keby som vedel, že je naozaj posledná,
prišiel by som s transparentom.
Od tej doby som robil majstra. Do práce som jazdil vlastným autom, kávu si varil
sám. Na stene som mal obraz Husáka a Lollobrigidy. Povedali mi, aby som tú kurvu
zvesil.
Zvesil som Husáka a odvtedy som pracoval vo výkope. Do práce som jazdil na
bicykli a kávu som si nosil v termoske. Keď som kopal, prišli za mnou, aby som
si bicykel schoval, že pôjde tadiaľ sovietska delegácia. Povedal som, že bicykel
mám zamknutý a poistený.
Od tej doby som nezamestnaný.
Pracovať, pracovať...