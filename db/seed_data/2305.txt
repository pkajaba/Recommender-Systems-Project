Manželia si kúpia novú skriňu do spálne. Po nejakom čase muž odchádza na
služobnú cestu. Manželka si ľahne do postele, zarazu prejde po ulici pod oknom
električka a na novej skrini sa otvoria dvere. Manželka okamžite volá výrobcovi,
aby poslal opravára, pretože skriňa je pokazená. O dva dni príde opravár a pýta
sa:
- Tak, čo sa pokazilo?
- Viete, keď prejde pod oknom električka, otvoria sa dvere na skrini.
- Dobre urobíme to takto: Ja vleziem do skrine, vy ma zatvoríte, počkám, kým
prejde električka a ja uvidím, kde je závada.
Tak aj uroboli. Ale čo čert nechcel, manžel sa vrátil predčasne zo služobnej
cesty. Hneď prišiel ku skrini vybaliť si veci. Otvorí ju a v nej ten opravár.
Hneď na neho skríkne:
- A vy čo tu robíte?
- Viete čo, radšej mi hneď jednu streľte, lebo keď vám poviem, že tu čakám na
električku, tak mi neuveríte!
Manželské pochúťky