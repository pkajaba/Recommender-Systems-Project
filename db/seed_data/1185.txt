Veľké dopravné lietadlo Boeing 747 Jumbo Jet je už plné ľudí. Všetci sa
uvelebujú vo svojich kreslách. Pri zadných dverách sa zrazu spustí nejaký povyk.
Uličkou medzi cestujúcimi kráča do pilotnej kabíny prvý pilot. Má na očiach
čierne slepecké okuliare a bielou paličkou si oťukáva cestu. Za ním druhý pilot,
taktiež v slepeckých okuliaroch a s paličkou. Cestujúci sa na to pozerajú ako vo
sne. Niekto prehodí:
- To bude vari nejaký fór...
BrrrrZZZZZZzzzzzzZZZZZ...
Nabiehajú motory a lietadlo sa dáva do pohybu. Cestujúci sú už skutočne
nervózni, noria sa do kresiel a ani nedýchajú. Lietadlo zrýchľuje, už by malo
byť vo vzduchu, ale nie je. Blíži sa koniec štartovacej dráhy. Ktosi to už
nevydržal a začal jačať. Po sekunde jačí strachom celé lietadlo. V tom momente
sa lietadlo zdvihne a odlepí od zeme. Slabšie nátury už vracajú... A v pilotnej
kabíne hovorí prvý pilot druhému:
- Kolega, mám také obavy, že jedného dňa tí vzadu nezačnú včas jačať a všetci sa
tu pozabíjame.
Čo sa inde nehodí