Sedím si jedného dňa na dvore, keď tu zbadám, ako môj pes niečo vlečie popod
susedov plot. Bol to králik. Na svoje veľké zhrozenie som si uvedomil, že je to
miláčik desaťročnej susedovej dcéry. Každý deň som pozoroval, ako vždy, keď
prišla zo školy, pribehla rovno ku klietke, vypustila ho von a hrala sa s ním
až do večera. Psa som ani nepotrestal. Bolo treba pracovať rýchlo. Králik bol
dosť špinavý, tak som ho najprv opral v práčke, potom učesal hrebeňom, vyfúkal
fénom a nakoniec trochu navoňavkoval lesnou vôňou, pretože už začínal zapáchať.
Potom som preskočil plot a dal ho späť do klietky, dúfajúc, že si susedia budú
myslieť, že zomrel prirodzenou smrťou. Len tak tak som to stihol, než sused
priviezol dcérku zo školy. Malá vybehla ku klietke ako zvyčajne. Ibaže kúsok
pred ňou sa zastavila a zarevala, až sa hory otriasali:
- OOOOOTTEEEEECCCKKKOOOOOOOOOO !!!
Jej otec s hrôzou na tvári podišiel ku klietke. Ako dobrý sused som sa hneď
spoza plota opýtal, či sa niečo stalo a ako by som mohol pomôcť. Jej otec len
ticho prehovoril:
- To by som chcel vedieť, ktorý chuj je schopný urobiť takéto niečo malému
dievčatku. Vykopať králika a dať ho späť do klietky...
Zo života