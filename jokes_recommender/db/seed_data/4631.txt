Ďakujem všetkým dobrým, dokonalým a spravodlivým Američanom, že sa starajú o
právo a poriadok všade na svete. Zároveň by som ich chcel poprosiť, či by
nemohli zbombardovať aj susedov barák, alebo napalmom mu zrušiť vinohrad. Chodí
mi ževraj za ženou a ohrozuje tým bezpečnosť v regióne. Môžem doložiť ľubovolné
nejasné fotografické snímky a nahrávky rozhovorov od nás z krčmy, kde jasne
počuť niekoľkokrát slovo žena, posteľ, vidlák a pod. Myslím, že takéto dôkazy
jasne dostačujú na to, aby bol označený ako príčina pre vysokú nezamestnanosť,
alkoholizmus, nízke príjmy a výskyt plesne nôh v našom regióne. Vopred ďakujem.
Keď ho zrušíte, ešte Mišo mi dĺži 214 korún a kamarát z detstva, nejaký Ondro,
mi ukradol sklenené guličky. Neviem presne, ako sa volá, kde býva, ale taký
popis by mal stačiť na zatknutie všetkých Ondrov, ktorí sa niekedy dostali do
kontaktu so sklenenými guličkami, toho pravého predsa nájdete.
Politické pobavenie