Jedného dňa išiel autom muž so ženou, po poľnej ceste, keď odrazu sa nečakane
prihnal obrovský hurikán, porozbíjal na aute všetky sklá, vyfúkol všetky veci z
interiéru, dokonca aj odniesol obom šaty, až nakoniec skončilo auto prevrátené
niekde v priekope. Muž, zakliesnený o volant, bez akejkoľvek šance sa odtiaľ
dostať, kričí na ženu:
- Choď zavolať pomoc!
Ona je bezradná:
- Pochop, ako môžem takto, keď som nahá, ísť po pomoc?
Muž si teda vyzuje topánku, čo mu jediná zostala, a podá jej ju, nech si s ňou
zakryje intímne partie. Takto sa žene podarí zastaviť okoloidúceho pána na aute.
Ten vystúpi a ona na neho kričí:
- Vďaka bohu! Pomôžte nám, prosím! Môj muž je tam vnútri!
Chlapík si ju premeria skúmavým pohľadom a hovorí:
- Obávam sa, pani, že keď je tak hlboko, už mu nič nepomôže!
Muži versus ženy