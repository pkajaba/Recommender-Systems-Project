Chlapík ide popri starej budove a zrazu počuje tenučký hlások:
- Nechoď okolo, budova spadne!
Odstúpi od budovy a takmer súčasne sa budova rúca a len len, že ho trosky
nezasiahnu. Zamyslel sa, ale pokračoval v ceste k rieke, tečúcej v hlbokom
kaňone. V momente, keď sa chystal prejsť most cez rieku, opäť sa ozve slabučký
hlások:
- Nechoď cez most! Most spadne!
V momente chlapík ustúpil a most sa s rachotom zrútil dolu. Opýtal sa nahlas:
- Kto si?
- Tvoj anjelik strážny.
- Poď a ukáž sa mi na dlani, nech ťa vidím.
Anjelik tak urobil a zjavil sa na chlapíkovej dlani malý ako náprstok. Na to
chlapík dlaň zovrie a začne anjelika silno žmoliť v dlani a hovorí:
- Kde si bol ty sviňa, keď som sa ženil?
Manželské pochúťky