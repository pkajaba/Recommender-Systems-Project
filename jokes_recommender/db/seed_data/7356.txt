Idú tri korytnačky po púšti, sú strašidelne smädné, idú rok, dva. Po 5 rokoch
vidia v diaľke pohár. Prídu celé natešené k poháru, tešia sa, že sa napijú, ale
pohár je prázdny. Nechajú pohár tak, a vydajú sa na ďalšiu púť za vodou. Po
ďalších 5 rokoch prídu do oázy, chcú sa napiť, ale nemajú pohárik. Premýšľajú,
čo s tým urobia, až jednu z nich napadne.
- Jedna z nás sa vráti po pohárik.
Vyberú jednu z nich a korytnačka vraví:
- Dobre, ja pojdem, ale vy mi musíte sľúbiť, že sa nenapijete, kým budem preč.
Korytnačky súhlasili a dohodli sa, že počkajú. Čakajú 5 rokov a hovoria si:
- No, už by mohla byť pri pohári a pomaly by mohla ísť späť.
Po ďalších 5 rokoch si hovoria:
- No, už by tu mohla byť, ale počkáme ešte chvíľku.
Počkajú teda ešte dva roky, ale potom je už ten smäd taký neznesiteľný, že si
hovoria:
- Napime sa, veď ona to aj tak nezistí a ak sa nenapijeme, zahynieme, ako možno
zahynula aj naša kamarátka.
Prídu k pramienku, chcú sa napiť, keď sa z krovia ozve hlas tretej korytnačky:
- Vááážené! Pokiaľ si nebudeme dôverovať, ja po ten pohárik nepôjdem.
Zvieracia farma